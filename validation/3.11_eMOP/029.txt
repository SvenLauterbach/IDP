& sinceram et tantum sui similem gentem ex-
stitisse arbitrantur. Unde habitus quoque
corporum, quamquam in tanto hominum
numero, idem omnibus: truces & caerulei ocu-
li, rutilae comae, magna corpora, & tantum
ad impetum valida, laboris atque operum
non eadem patientia, minimeque sitim aestum-
que tolerare, frigora atque inediam caelo so-
love assueverunt, Terra etsi aliquanto spe-
cie differt, in universum tamen aut silvis horri-
da, aut paludibus fœda: humidior qua Gallias,
ventosior qua Noricum ac Pannoniam aspicit.
satis ferax, frugiferarum arborum inpatiens,
pecorum faecunda; sed plerumque improcera;
ne armentis quidem suus honor, aut gloria
frontis. numero gaudent. eaeque solae & gratis-
simae opes.	Argentum & aurum propitii
an irati dii negaverint, dubito. Nec tamen af-
firmaverim, nullam Germaniae venam argen-
tum aurumve gignere: quis enim scrutatus est?
Possessione & usu haut perinde afficiuntur. Est
videre apud illos argentea vasa, legatis & prin-
cipibus eorum muneri data, non in alia vilita-
te quam quae buma finguntur. Quanquam 
proxi-
