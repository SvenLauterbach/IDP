dam detracta lucis in praelium ferunt. Quodque
praecipuum fortitudinis incitamentum est, non
casus, nec fortuita conglobatio turmam aut
cuneum facit, sed familiae & propinquitates,
& in proximo pignora; unde feminarum ulula-
tus audiri, unde vagitus infantium. hi cuique
sanctissimi testes, hi maximi laudatores. ad ma-
tres, ad conjuges vulnera ferunt: nec illae nume-
rare, aut exugere plagas pavent, cibosque & hor-
tamina pugnantibus gestant.		Memoriae prod-
itur, quasdam acies inclinatas jam & labantes
à feminis restitutas, constantia precum & obje-
ctu pectorum, & monstrata cominus captivi-
tate, quam longe impatientius feminarum sua-
rum nomine timent: adeo ut efficacius obli-
gentur animi civitatum, quibus inter obsides
puellae quoque nobiles imperantur. Inesse quin-
etiam sanctum aliquid & providum putant:
nec aut consilia earum aspernantur, aut respon-
sa negligunt.	Vidimus sub divo Vespasiano
Velledam, diu apud plerosque numinis loco
habitam. sed & olim Auriniam & complureis
alias venerati sunt; non adulatione, nec tam-
quam facerent deas. Deorum maxime Mercu-
rium
