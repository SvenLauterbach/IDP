coniuncto orbe, ut nemo posterior sit.	In univer-
sum aestimanti, plus penes peditem roboris:
eoque mixti praeliantur, apta & congruente ad
equestrem pugnam velocitate peditum, quos
ex omni juventute delectos ante aciem locant.
Definitur & numerus: centeni ex singulis pagis
sunt: idque ipsum inter suos vocantur: & quod
primo numerus fuit, jam nomen & honor est.
Acies per cuneos componitur. Cedere loco,
dummodo rursus instes, consilij quam formi-
dinis arbitrantur.	Corpora suorum etiam in
dubijs praelijs referunt. scutum reliquisse prae-
cipuum flagitium.	nec aut sacris adesse, aut
concilium inire ignominioso fas. multique su-
perstites bellorum infamiam laqueo finierunt.
Reges ex nobilitate, duces ex virtute sumunt.
Nec regibus infinita aut libera potestas: & du-
ces exemplo potius quam imperio: si prompti, si
conspicui, si ante aciem agant, admiratione
praesunt. Caeterum neque animadvertere, neque
vincire, neque verberare quidem nisi sacerdoti-
bus permissum: non quasi in pœnam, nec ducis 
jussu, sed velut deo imperante, quem adesse
bellantibus credunt: effigiesque & signa quae-
dam
