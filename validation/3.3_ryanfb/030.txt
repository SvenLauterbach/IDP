proximi ob usum commerciorum aurum & ar-
gentum in pretio habent, formasque quasdam
nostrae pecuniae agnoscunt, atque eligunt. Inte-
riores, simplicius & antiquius, permutatione
mercium utuntur. Pecuniam probant veterem
& diu notam, serratos, Bigatosque. Argentum
quoque magis quam aurum sequuntnr: nulla
affectione animi, sed quia numerus argenteo-
rum facilior usui est promiscua ac vilia mer-
cantibus. Ne ferrum quidem superest; sicut ex
genere telorum colligitur.	Rari gladijs aut
majoribus lanceis utuntur. hastas, vel ipsorum
vocabulo frameas gerunt, angusto & brevi fer-
ro, sed ita acri & ad usum habili, ut eodem
telo, prout ratio poscit, vel cominus vel emi-
nus pugnent.	Et eques quidem scuto framea-
que contentus est: pedites & missilia spargunt,
pluraque singuli atque in inmensum vibrant,
nudi aut sagulo leves.	Nulla cultus jactatio:
scuta tantum lectissimis coloribus distinguunt.
Paucis loricae: vix uni alterive cassis aut galea.
Equi non formâ, non velocitate conspicui: sed
nec variare gyros in morem nostrum docentur.
in rectum aut uno flexu dextros agunt, ita con-
juncto
